<!DOCTYPE html>
<html lang="en">
<head>
  <meta charset="UTF-8">
  <title>ITBrains.com</title>
  <link rel="stylesheet" href="css/style.css" />
</head>  
<body>
<h1 style="color:black;">ÇOBAN ÇEŞMESİ</h1>
<p>Derinden derine ırmaklar ağlar,<br> Uzaktan uzağa çoban çeşmesi,<br> Ey suyun sesinden anlıyan bağlar,<br> Ne söyler şu dağa çoban çeşmesi.<br></p>

  <p>"Göynünü Şirin'in aşkı sarınca<br>
Yol almış hayatın ufuklarınca,<br>    
O hızla dağları Ferhat yarınca<br>   
Başlamış akmağa çoban çeşmesi..."<br> </p>

<p>O zaman başından aşkındı derdi,<br> Mermeri oyardı, taşı delerdi.<br> Kaç yanık yolcuya soğuk su verdi.<br> Değdi kaç dudağa çoban çeşmesi.<br></p>

<p>Vefasız Aslı'ya yol gösteren bu,<br>    
Kerem'in sazına cevap veren bu,<br>    
Kuruyan gözlere yaş gönderen bu...<br>    
Sızmadı toprağa çoban çeşmesi.    <br></p>

<p>Leyla gelin oldu, Mecnun mezarda,<br>    
Bir susuz yolcu yok şimdi dağlarda,<br>       
Ateşten kızaran bir gül arar da,<br>
Gezer bağdan bağa çoban çeşmesi,<br></p>    

<p>Ne şair yaş döker, ne aşık ağlar,<br> Tarihe karıştı eski sevdalar.<br> Beyhude seslenir, beyhude çağlar,<br> Bir sola, bir sağa çoban çeşmesi... <br></p>

<p style="font-size:20px;"><cite>Faruk Nafiz ÇAMLIBEL</cite></p>


   


   


   


   

   
